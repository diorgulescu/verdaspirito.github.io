---
layout: post
title: Introducere
date: 2019-02-15 14:12:47.000000000 +02:00
type: post
parent_id: '0'
published: true
password: ''
status: publish
categories: []
tags:
- bucuresti
- tirol
- tren
- viena
meta:
  _thumbnail_id: '1283'
  _edit_last: '1'
  _yoast_wpseo_primary_category: '1'
  _yoast_wpseo_content_score: '30'
author:
  login: diorgulescu
  email: diorgulescu@linuxmail.org
  display_name: Dragos Iorgulescu
  first_name: Dragoș
  last_name: Iorgulescu
permalink: "/2019/02/15/introducere-3/"
---
<p><!-- wp:paragraph --></p>
<p>Cum ne-am obișnuit în ultimii ani, luna iunie este dedicată vacanțelor la cort. În anul 2017 nu a încăput posibilitatea de a face o tură cicloturistică, așa că ne-am orientat către un alt „scenariu” de călătorie, cu care tot cochetam de ceva vreme: trenul.</p>
<p><!-- /wp:paragraph --></p>
<p><!-- wp:more --><br />
<!--more--><br />
<!-- /wp:more --></p>
<p><!-- wp:paragraph --></p>
<p>Nu mă refer la tren în general, ci la ideea de a îți planifica un concediu în care singurul mijloc de transport ales pentru a de deplasa între punctele de interes să fie trenul.</p>
<p><!-- /wp:paragraph --></p>
<p><!-- wp:paragraph --></p>
<p>Probabil că este și efectul documentarelor din seria „Great Continental Railway Journeys”, pe care le-am tot urmărit și stimat, dar am dorit să vedem cum este.</p>
<p><!-- /wp:paragraph --></p>
<p><!-- wp:paragraph --></p>
<p>Din capul locului ne-am asumat faptul că nu vom avea aceeași flexibilitate pe care ți-o dă bicicleta, dar am fost bucuroși (și norocoși) să putem face un concediu la cort, în „condiții de sarcină”.</p>
<p><!-- /wp:paragraph --></p>
<p><!-- wp:paragraph --></p>
<p>Cum era clar că Nicoleta nu va putea căra bagaje mari, m-am orientat din timp și am cumpărat un sac mare de 100 de litri, din material textil, cu două bretele atașate. Practic, un rucsac în stil militar (cumpărat chiar de la Military Shop). S-a dovedit a fi de foarte mare ajutor (și încă este, la aproape doi ani de la achiziția sa), căci pe lângă acesta am avut de cărat și rucsacul meu mare de munte. Nico s-a rezumat la un rucsac de 30 de litri.</p>
<p><!-- /wp:paragraph --></p>
<p><!-- wp:paragraph --></p>
<p>La fel ca în alte ocazii, am oscilat un pic între două planuri: Valea Rinului și Tirolul de Nord. Partea bună este că am documentat Rinul destul de bine iar acest lucru se va dovedi util în viitor, când chiar vom ajunge pe acolo (cu avionul :) ).</p>
<p><!-- /wp:paragraph --></p>
<p><!-- wp:paragraph --></p>
<p>Am ales Tirolul, fiind convinși că vom găsi campinguri și zone feerice, așa cum ne-a oferit Austria în anii trecuți.</p>
<p><!-- /wp:paragraph --></p>
<p><!-- wp:paragraph --></p>
<p>Luarăm bilete de tren pe ruta București-Viena-Landeck (și retur, toate cu ajutorul doamnelor de la casa internațională a Gării de Nord din București), apoi am făcut bagajele și am plecat din start cu ideea că ne întoarcem oricând, dacă va fi nevoie(biletele erau de tip Open, valabile o lună de la data plecării din București).</p>
<p><!-- /wp:paragraph --></p>
<p><!-- wp:paragraph --></p>
<p>Ca de fiecare dată, ne-am despărțit cu greu de Tomiță (celălalt copil-felină), dar știam că va trece zilnic pe la el o persoană de încredere și iubitoare de animale.</p>
<p><!-- /wp:paragraph --></p>
